Malubhang  sitwasyon  ng  kulturang  kontemporaryo—sintomas  ng  
masahol na kondisyon ng kabuhayan sa Pilipinas. Bagamat 
maitatambuli na tayo’y nakarating na sa saray ng mga 
modernisadong  kalinangan  sa  panahon  ng  globalisasyon  at  paghahari  ng  
neoliberlismong kapital, nakalubog pa rin tayo sa piyudal at 
neokolonisadong kumunoy, Hindi lamang ito totoo sa ekonomiya at pulitika. 
Kaagapay rin ang pagkabimbin sa lumang tradisyon ng burgesiyang 
pananaw,  kaakibat  ng  mapagsunurang  gawing  minana  sa  kolonyalismong  
Espanyol.  Magkatuwang  ang  pagkakulong  sa  lumang  pananampalataya—
utos/ritwal ng simbahang Katoliko ang nananaig—at indibidwalistikong asta 
at malig ng pagkilos. Hindi ko tinutukoy ang atrasadong teknolohiya kundi  
 
ang  inaaliping  mentalidad/saloobin  ng  mga  mamamayan  sa  neokolonyang  
sinakop dito sa Timog-Silangang Asiya. Mapanghamong tanong: maaari kayang malunasan ang di-pantay na 
pagsulong kung babaguhin natin ang kamalayan? O lagi ba itong tagasunod 
lamang  sa  ekonomiyang  pagbabago,  ayon  sa  nakasanayang  modelo  ng  
“base/superstructure”?  Idinaramay  ko  rito  hindi  lamang  mga  alagad-ng-
sining at intelihensiya kundi lahat ng mamamayang nag-aangkin ng budhi at 
pintig ng pagkalinga sa kapwa-tao.1 Subukan nating ipanukala ang pag-aaral at paghalaw ng ilang 
leksiyon sa konseptwalisting kaisipan na sumibol sa Kanluran noong dekada 
1960  at  1970,  hanggang  sa  postkonseptwalistang  epokang  isinaad  ni  Peter 
Osborne sa kanyang The Postconceptual Condition (2018). Ang mga 
pagbabagong  naganap  matapos  ang  Digmaang  Pandaigdig  II  (WW  II)  ay  
kaalinsabay ng  mga kilusang Civil Rights, anti-Vietnam War, at pakikibaka 
ng mga kabataan at kababaihan na sumukdol sa Paris 1968 rebelyon. 
Sumiklab rin ang anti-imperyalistang giyera sa Aprika, Palestine, at Latino-
Amerika (Cuba, Nicaragua, El Salvador, Grenada), at sa Pilipinas sa 
paglunsad ng Bagong Hukbong Bayan at paghuhunos ng Partido Komunista 
sa ilalim ng Kaisipang Mao Tsetung. Hindi maihihiwalay ang 
materyalistikong basehan ng mga pulitiko-ideolohiyang pagsulong na taglay 
ang  diyalektikang  (hindi  tuwirang)  pagtutugma.  Gayunman,  dapat  isaloob  
na  masalimuot  ang  ugnayan  ng  mga  elemento  sa  totalidad  ng  anumang  
politiko-ekonomiyang pormasyon.  
Krisis ng Sistema, Sigalot sa Kaluluwa 
 Pangunahing  nawasak  ang  banghay  ng  modernisasyong  sekular  
(alyas kapitalismong pampinansiyal). Isiniwalat ng 1917 Bolshevik 
Revolution ang di-mapipigilang pagbulusok ng kapitalismo-
imperyalismong orden. Lumala ang krisis nito sa 1929 Wall Street bagsak, at 
pagkatapos  ng  WW  II,  ang  pagtamo  ng  kasarinlan  ng  dating  kolonisadong  
bayan, pati na Vietnam at Cuba. Nabuwag ang naratibo ng walang-taning na 
pag-unlad ng kapitalismong naka-sentro sa kompetisyon ng bawat 
indibidwal,  sa  walang  patid  na  akumulasyon  ng  tubo  (surplus-value)  at  
dominasyon ng Kalikasan. Kaagapay nito ang pagtakwil sa ilang 
paniniwalang  aksyomatiko  sa  larang  ng  sining,  tulad  ng:  1)  Isang  tiyak  na  
hiyerarkya ng kahalagahan nakabatay sa isang matatag na kaayusang global; 
2)  dogma  na  nakasalig  ang  sining  sa  pagsalamin/pagkopya  sa  realidad;  3)  
pag-aari ng artista/manlilikha ang isang galing/birtud, talino at kasanayang 

inaruga sa disiplinang personal; 4) namumukod ang artistang henyo, 
kaakuhang  taglay  ang  mahiwaga’t  banal  na  imahinasyon/dunong;  5)  ang  
diskurso sa sining ay nakasalig sa tatlong kategoryang magkalangkap: 
artista, likhang-sining, awdiyens. Sa kanluran, ang paglunsad ng kilusang avant-garde laban sa 
modernismo (binansagang postmodernismo, dekonstruksiyon, 
poststrukturalismo) ay tumingkad sa taong 1966–1972. Panahon ng 
“dematerialization of the art object,” hinalinhan ang romantikong aura/fetish ng 
obra-maestra  (mula  Michelangelo  hanggang  Cezanne,  Picasso,  Pollock)  ng  
idea/information art, sa kalaunan, conceptual art. Naging isang  tipo ng art-
labor ang pagmumuni o pagninilay na inilaan sa interogasyon ng problema 
ng sining.2  Kung  tutuusin,  ang  kaisipang  tinutukoy  ay  pagsisiyasat  at  pag-
analisa sa kondisyon, haka-haka, pala-palagay, prehuwisyo na namamahala 
sa pagyari, sirkulasyon at pagpapahalaga sa sining. Mithiin nito ang buwagin 
ang modernismong pangitain (Weltanschauung) katalik ng burgesyang 
ideolohiya’t ekonomyang pampolitika. Kalakip ng burgesyang modernidad 
ang  malubhang  alyenasyon  at  reipikasyong  bunga  ng  pagsikil  sa  uring  
manggagawa  at pagsasamantala sa  mayorya. Adhikain nitong wasakin ang 
hangganang humahati sa araw-araw na ordinaryong buhay at katas-diwa ng 
sagradong sining—ang pinakabuod na hangarin ng makaproletaryong 
avantgarde sa kasaysayan. Huwag kalimutan na mayroon ding 
reaksyonaryo’t pasistang avant-garde (Marinetti, Dali), kaya dapat 
kongkretong analisis sa masalimuot na pagsalikop ng mga puwersa sa iba’t 
ibang  antas  ng  galaw  ng  lipunan  sa  tiyak  na  yugto,  hindi  mekanikal  na  
paghimay sa habi ng historya.3  
Kongkretong Imbestigasyon sa Milyu 
 Matutunghayan ang mga paniniwalang nabanggit sa kasalukuyang 
dominanteng panlasa ngayon. Kalagayang neokolonyal pa rin bagamat 
nayanig  na  ang  status  quo  sa  1986  Pebrero,  “People  Power”  rebelyon  at  
masiglang pagbanyuhay ng pambansang-demokratikong pakikibaka. 
Mistulang hindi naaapekto ng sunod-sunod na krises pampolitika ang mga 
guwardya  ng  elitistang  istandard.  Ihanay  natin  ang  ilang  ebidensiyang  
kalunos-lunos.

Sa  pambungad  ni  Virgilio  Almario  sa  kanyang  Hiyas  ng  Tulang  
Tagalog,  inatupag  lamang  ang  kaibahan  ng  tema  o  paksang  naghihiwalay  
kina Teo Baylen  at Amado Hernandez,  walang puna  sa tunggalian ng mga 
puwersang historikal. Makitid at mababaw rin ang makasektaryang pagwari 
sa tatak modernismo dahil gumagamit ng “malayang taludturan ... at 
kaisipang pribado’t indibidwalista.”4 Sa kabilang dako, ayon kay Rene 
Villanueva,  ang  dula  “ay  laging  nagtatangkang  isaayos  ang  isang  tiyak  na  
karanasan upang mapaghanguan ng manonood o mambabasa ng mga 
pananaw tungkol sa buhay.”5 Lumalayo sa moralistikong tingin ni 
Villanueva si Gary Devilles sa pinamatnugutan niyang antolohiya, Pasakalye. 
Mapagwawari na ang  talinghaga ng paglalakbay, punto at kontrapunto, ay 
liberalismong pagsukat sa  “muhon ng panitikan” na  hindi maikukulong sa 
simbolo ng transportasyon o hulagway hango sa teknolohiya.  Hindi pa tumatalab ang kuro-kurong radikal ng  mga Minimalista’t 
konseptwalista.  Isang  parikala  na  masisinag  natin  ang  estetika  ng  mga  sinaunang  
pantas (tulad nina Inigo Regalado, Lope K. Santos, Julian Cruz Balmaseda6 
na  hango  sa  klasikong  modelo  nina  Aristotle  at  Horace  sa  militanteng  
panunuri  ni  Bienvenido  Lumbera.  Sinuyod  ni  Lumbera  ang  pagsulong  ng  
kritisismo mula sa pormalistikong pananaw hanggang sa realismong sosyal. 
Itinakwil na ang  tradisyonal na pamantayan ng “ganda,” “lalim” o “kinis,” 
subalit kay Lumbera, mas importante ang “bisa” ng pagpapahayag o 
pagpapadama, “pagtatampok sa nilalaman,”7 na di tinitiyak kung sa anong 
layon  o  adhika  nakatutok  ang  bisa,  at  kung  anong  kontekstong  historikal  
nakaangkla ang nilalaman. Sina Isagani Cruz at Soledad Reyes ay nagpatuloy 
sa kanilang empirisistikong talaan ng mga awtor na marunong makibagay sa 
kalakaran,  tulad  nina  Nemesio  Caravana  at  A.C.  Fabian  na  batid  “kung  
paano pawiwilihin ang mga taong basahin ang kanilang mga akda.”8 Lahat 
ng nabanggit na opinyon ay nakasandig pa rin sa lumang tatsulok ng artista, 
likhang-sining, awdiyens—ang padron ng aprubadong panulat

Oryentasyong Pangkasaysayan 
 
Uminog  at  umalimbukay  ang  kosmos  ng  diskursong  mapanuri  sa  
epoka ng neoliberalisasyon. Pagkaraang lagumin ang tradisyonal na 
konsensus tungkol sa mga katangian ng likhang-sining, kuro-kuro ni Stefan 
Morawski  na  hindi  esensyal  na  sangkap  ang  ekspresyon,  techne,  at  porma:  
“Conceptualism  is  but  the  final  step  on  the  journey  ‘beyond’  art”9—ibig  sabihin,  
iyong tipong nakagawian. Ilang bagong pangyayari ang “theatricalization” sa 
sining,  ang  ritwalistikong  paglalaro  sa  “performance  art,”  collage  sa  pelikula  
(Godard)  at  musika  (Stockhausen).  Salungat  naman  ang  dulang  walang  
dulaan nina Jean Genet at Beckett, sampu ng mga nobela nina Robbe-Grillet, 
Butor, Calvino, Garcia Marquez—ang estruktura nito ay bunga ng 
partisipasyon ng mambabasa o nanonood.  Tigmak ng ikonoklastikong hakbang ang postmodernistang 
improbisasyon. Dito lumantad na ang politika ng distribusyon ng “sensibles,” 
dalumat at danas, na tinalakay ni Jacques Ranciere sa The Politics of Aesthetics 
(2004),  ay  makatuturan  pa  rin  bagamat  ang  tuon  ng  pansin  ay  nailipat  sa  
yugto ng kaisipang humihikayat at umaantig patungong praktika/aksyon.  Umabot  na  tayo  sa  nagpagkasunduang  punto.  Ang  prinsipyong  
umuugit sa bisa ng representasyon sa iba’t ibang midya at sa nakasentrong-
sabject  sa  rason/katwiran  ay  inusig,  nilitis,  at  hinatulang  walang  silbi  sa  
pagpapaliwanag sa krisis ng modernismo. Hindi lumaganap ito. Nakakulong 
pa rin ang akademikong teksbuk nina P. Flores at Cecilia de la Paz (1997) sa 
pagdiin sa pormalistikong paradigm kung saan “teknik at imahinasyon” ang 
nakatampok.  Bagamat  nakadawit  sa  panlipunang  usapin,  mahigpit  pa  rin  
ang  bigat  ng  subhetibong  pagkiling  mula  kina  Kant  kung  saan  ang  hatol-
estetika “cannot be other than subjective.”10 Napapanahon na ang paghuhunos. 
Kailangang  sariwain  ang  kamalayang  pangkasaysayan  upang  matalikuran  
ang dogmatikong ugali ng sistemang umuugit sa paninindigang makasarili 
at pananalig sa batas ng negosyo’t pamilihan. Simula  pa  ng  kilusang  Dada,  suryalismo,  Constructivism,  Cubismo,  
hanggang  Pop  Art,  Fluxus  (kabilang  na  si  Yoko  Ono)  at  Minimalism,  unti-
unting naagnas ang pagtitiwala sa isang ordeng matiwasay kahit 
nambubusabos. Sumalisi ang udyok ng aksidente at pagbabakasakali 
kaakibat ng anarkiya ng walang regulasyon sa kalakal. Sumaksi ang pagtutol 
sa estetisismo at komoditi-petisismo nina Yves Klein, Robert Rauschenberg

atbp.  Ibinasura  na  ang  prinsipyong  expresyonista  nina  Bosanquet  at  Croce  
mula pa nang ipanukala nina Walter Benjamin at Lewis Mumford (circa 1930) 
ang  mapanghamong  kalidad  ng  makina  sa  reproduksiyon  ng  art-object. 
Pinagtibay din ng mga saliksik hinggil sa sining ng Silangan at primitibong 
kabihasnan na kailangan lamang ng ulirang halimbawa, huwarang 
balangkas at panuntunan upang makayari ng artipak/bagay na makasasapat 
sa depinisyong napagkasunduan hinggil sa likhang-sining. 
 
Argumentong Magkatumbalik 
 Dumako  tayo  sandali  sa  yugto  ng  Minimalism  na  tumiwalag  sa  
naghaharing Abstract Expressionism ni Pollock.11 Tanyag na halimbawa ang 
“Lever”  ni  Carl  Andre,  “Series  A”  ni  Sol  Lewitt,  ang  mga  “Untitled”  nina  
Robert  Morris  at  Donald  Judd,  potograpiya  ni  Dan  Graham,  atbp.  Kalakip  
ang tendensiyang anti-expressionist, sumubaybay din sila sa 
konstruktibistang  inhinyera  ng  naunang  Bauhaus  at  Proletkult.  Dagling  
bumulas ang konseptwalismo upang paigtingin ang depersonalisadong 
padron/paradigma ng konstruktibismo’t mapanirang ugali ng Dada at 
mapagbirong  Fluxus.  Hindi  nagtagal,  isinusog  ng  konseptwalistang  artista  
na ang kanilang aktibidad/gawa ay isang pagsisiyasat sa magusot at 
malabong katayuan ng sining. Sumbat nila sa elitistang alipores na 
humuhubog ng kodigo: wala kayong katuwiran kundi puwersa ng 
kombensyon  at  minanang  ugali.  Tumalikod  sila  sa  palengke/pamilihan  at  
publikong nagumon sa konsumerismo, nakaugat sa hedonismong 
mapinsala—rahuyong pinakaubod sa pusod ng  problematikong pangitaing 
burgis sa mundo ngayon.    Balangkasin  natin  ang  trajektorya  ng  konseptwalismo  sa  apat  na  
bugso ng pakikipagsapalaran nito. Una, pinalawak nito ang aralin hinggil sa 
kaisahan at materyalidad ng obhetong tinaguriang sining. Karugtong ito ng 
self-reflexivity  ng modernismong  pumoproblema’t tumitimbang  sa  iba’t  
ibang salik at sangkap ng sining. Pangalawa, tinanggihan nito ang 
kostumbreng  biswal  ng  praktikang  pansining.  Isinaisantabi  na  ang  isyu  ng  
midya. Pangatlo, inilapat ang sining sa lugar at konteksto ng pagbilad nito sa 
publiko. Pang-apat, sinipat ang kalagayan ng uri ng distribusyon at 
pakikibahagi ng sining sa lipunan—ang usapin ng demokrasya’t 
pagkakapantay-pantay. Tunay na masalimuot ang hibla ng pinagbuhatan ng 
konseptwalismo,  pati  na  ang  estratehiyang  pagbabago  nito.  Buhat  pa  nang  
itanghal  ni  Marcel  Duchamp  ang  kanyang  urinal  at  iba  pang  “ready-made” 

kasaysayan. Resulta nga ang sumablay na neoavantgardismo ni Goldsmith51 
at  postmodernistang  art-komoditi  na  inilalako  sa  Sotheby,  Amazon.com,  
Bloomingdale, at Facebook. Sa  pangwakas,  ang  lokal  na  artikulasyon  ng  postkonseptwalistang  
proyekto,  sa  palagay  ko,  ay  nabuhos  sa  masang  pagkilos—demo  laban  sa  
kontraktwalisasyon, EJK, drug war, pagbomba sa Lumad, atbp.—maliban sa 
namumukod  na  akda  ni  Angelo  Suárez,  Philippine  English.52  Gayunpaman, 
hindi  masasagkaan  ang  daluyong  ng  transpormasyong  lumalaganap,  sa  
ekonomya,  politika,  kultura.  Maaring  walang  katubusan  sa  ating  panahon.  
Paurong ang ibang saray, pasulong ang iba—sa magulong prosesong 
umaandar, ang triyadikong elemento ng realidad, senyas/signifier, at 
interpretant (signified) na bumubuo ng kahulugan sa komunikasyon (ayon sa 
semiotika ni Peirce53), ay muli’t muling magbabanyuhay at magdudulot ng 
panibagong pagkilala sa praktika ng sining katugma sa bagong sitwasyon ng 
buhay. Kasaysayan at kolektibong pagsisikap ng sambayanan ang 
magtatakda sa direksiyon ng kasalukuyang pakikipagsapalaran at 
destinasyon sa kinabukasan

Ano Ngayon ang Dapat Gawin? 
 Makitid at mababaw pa ang kabatiran sa proseso ng avantgardistang 
sining tulad ng matutunghayan sa saliksik nina Burger, Poggioli, Raymond 
Williams, Berger, atbp. Postmodernistang pakulo ang hilig ng mga 
intelektwal  sa  U.P.,  Ateneo,  De  La  Salle  University,  at  iba  pang  babaran.  
Dumulog tayo sandali sa forum ng Daluyan (Espesyal na Isyung 
Pampanitikan  2016)  tungkol  sa  “Mga  Proseso  ng  Paghagilap  sa  Bago  at  
Eksperimental.” Hinagap nating makatagpo ng ilang manunulat na 
interesado  sa  konseptwalismong  pagsubok  sa  gitna  ng  pagkarahuyo  sa  
Internet,  elektronikong  midya,  Visprint,  naglipanang  workshops.  Nabigo  
kami, tila nasayang ang pagkakataong iyon.  Sari-saring lifestyle/fashion  ang pinagkakaabalahan liban na sa  krisis 
ng neokolonyang lipunan. Pinagtuunan ng pansin ang elektronikong midya 
at kontra-gahum na estilo. Hindi iniugnay ang praktika ng sining/panulat, at 
institusyon ng  gobyerno, akademya,  atbp., sa sitwasyon ng  bansa (liban na 
sa  nakahiligang  pagsambit  sa  programa  ng  Kaliwa).  Sumasalamin  ito  sa  
limitasyong nasulyapan sa praktika ni Goldsmith. Hinimay ni Roland 
Tolentino  ang  hanay  ng  mga  sektaryang  grupo  o  barkada  (Rejectionists, 
Reaffirmists) ng mga ilang pribilehiyong nilalang sa daloy ng pakikibaka, pero 
walang  diagnosis  kung  bakit  nagkaganoon,  at  ano  ang  nararapat  gawin  
upang makabuo ng kontra-hegemonyang mobilisasyon ngayon.  Naipayo  nina  Marx  at  Engels  na  ang  kasaysayan  ay  “tendentious” 
bunga ng engkwentro ng  sala-salabid na puwersa—katambal ng homo faber 
ang homo ludens sa mga larong panglinggwistikang sinubaybayan ni 
Wittgenstein.49  Kaya  kung  realistikong  reporma  ang  kailangan,  hindi  ito  
nangangahulugan na itatakwil o magbubulag-bulagan sa mga bumubukong 
pagsisikap bumalikwas sa kalakaran. Kailangan ng realismo ang propetikong 
bugso ng mapagpalayang sensibilidad. Napatunayan na sa diskursong 
historikal-materyalistiko  ni  Max  Raphael 50  na  diyalektikal,  hindi  tuwiran,  
ang  pagsulong  ng  kasaysayan  at  ang  trajektorya  ng  mapanlikhang  dunong  
ng  tao.  Bagamat  sa  analisis  nina  Marx  at  Engels  hinggil  sa  “tipikal”  na 
sitwasyon  (isang  kongkretong  yunibersal,  susog  ni  Georg  Lukacs  [1970]),  
hindi singkronisado ang katotohanang relatibo sa partikular na bagay at ang 
absolutong katotohanan na sumasaklaw sa malawak na bahagi ng 

“Trahedya/Komedyang Moro-Moro sa Mamasapano.”46 Mula sa 
panghihimasok  sa  typograpikal  na  bihis  ng  tula  (imitasyon  ng  praktika  ng  
concrete  poetry,  Mallarme,  Weiner),  suryalismong  eksperimentasyon,  at  iba  
pang sinubukang palatuntunan, tumawid tayo sa paghiram/pagkumpiska sa 
mga  salawikain  at  sampling  ng  bugtong,  pati  na  modipikasyon  ng  ilang  
kanonikal  na  akda.  Sa  paraan  ng  alegorikong  montage,  sinubok  ding  ilapat  
ang minimalistikong metodo ng serye o reduksiyon, parikalang pagputol sa 
kanonisadong teksto, pagkopya ng dokumento ng isang  biktima ng tortyur 
at  pagsipi  sa  midya  at  diskursong  antropologo  (tungkol  sa  alegorikong  
pahiwatig, konsultahin si Buchloch.47  Mailap ang dating/resepsiyon sa neokolonya. Puna ng ilang guro na 
mahirap mabatid ang pinakabagong eksperimentasyon ng mga 
estudyanteng nasanay sa sukat at tugma nina Jose Corazon de Jesus, 
Ildefonso Santos, Baylen, Hernandez, Abadilla, Antonio, at iba pang putahe 
sa mga teksbuk. Ibig sabihin, nagumon sa tradisyonal at makalumang 
sining/panitik ang lasa’t ulirat ng kasalukuyang awdiyens sa paaralan, 
huwag nang idamay ang hain ng Anvil Publishing Co., at iba pang lathalaing 
pangkomersiyal. Sintomas  ito ng malaking agwat sa  pagitan ng libo-libong 
kabataang  sanay  sa  Facebook,  Twitter,  Instagram,  at  mayoryang  nakaabot  
lamang  sa  elementaryang  4th  grade.  Bantog  tayo  sa  texting  at  malling  sa  
buong mundo. Sanay na tayo sa blogging, remix, plagiarism, pagmudmod ng 
“fake  news”  ng  rehimeng  Duterte.  Nasa  gitna  na  tayo  ng  “postconceptual 
condition,” ayon kay Osborne kung saan ang kinabukasang virtual ay narito 
na  sa  aktwalisasyon  ng  karanasang  umiigkas.48  Nahihimbing  pa  rin  ang  
madlang  kamalayan  sa  ilusyon  ng  malahimalang  espiritu  ng  guniguni,  ng  
malayang imahinasyon, ng biyaya ng mga anghel at dwende, ng kalikasang 
walang  maliw  ....  Magdasal  at  magtiwala  sa  kapalaran,  sa  mapanuksong  
tadhanang  magpapadala  ng  remitans  mula  Saudi,  Abu  Dhabi,  Singapore,  
Hong Kong, Los Angeles. ... Subalit paano tayo makaaahon mula sa 
kumunoy  ng  gawi’t  ugaling  mala-piyudal  at  burgis,  palasuko  at  taksil  sa  
bayan? 

Ipinag-uugnay nito ang teorya at praktika, udyok na  pumapatnubay din sa 
avantgardistang awtor. Nakaugat din ito sa paniwalang ang sining na buod 
ng  mapanlikhang  simbuyo’t  kakayahan  ng  tao  ay  hindi  mauunawaan  sa  
pagkahumaling  sa  intuwisyon,  bisyon,  organikong  porma  ng  ekspresyon,  
atbp. Sa halip, dapat idiin ang konsepto/ideya ng sining bilang 
“polysignificant language dealing with specific types,” at walang silbi ang dakdak 
tungkol sa porma/anyo/hugis kung walang “eidos or dianoia or idea or concept,” 
susog ni Galvano della Volpe.41  Sa Pilipinas, bukod sa nasubukan nina Angelo Suárez at kapanalig, 
pambihirang makakita ng masugid na pagdukal sa konseptwalistang 
teritoryo. Ipauubaya ko sa iba ang pag-ulat sa iba pang pagsubok 
postkonseptwal. Magkasya na munang banggitin dito ang ilang proyekto ng 
awtor sa gilid ng pagsasalaysay sa naratibo ng konseptwalismong Kanluran, 
na baka makatulong sa kilusan laban sa imperyalismo’t oligarkyang 
kasabwat nito.42  Malayo na ang nalakbay natin mula sa katipunang Alay Sa Paglikha 
ng  Bukang-Liwayway  (2000).  Alinsunod  sa  panukala  nina  Peirce  at  Della  
Volpe, sinikap naming umpisahan ang konseptwalismong 
pakikipagsapalaran sa ilang tula sa koleksiyong Sapagkat Iniibig Kita (2004)43 
at  Kundiman  sa  Gitna  ng  Karimlan  (2014),44  at  lubos  na  nilinang  sa  Ambil 
(2015)45  at  sa  Wala  (2018).  Tinasahan  din  ang  paraang  Oulipo  sa  kathangrelasyon ng kapangyarihang nakapaloob sa sistema ng institusyong 
nangangasiwa’t kumokontrol sa sining/panitikan, sa buong aparato ng 
kultura/ideolohiya. Naibunyag na ni Charles Harrison ang “utopian fantasy”36 
ng rebolusyonaryong programa ng avantgarde kilusan na nagsimula pa kina 
Andre  Breton,  Duchamp,  Mondrian,  Joseph  Beuys,  Minimalism,  Fluxus,  
hanggang kina Adrian Piper, Barbara Kruger, Sherrie Levine, atbp. Mapanganib na suliranin ang pagkaligta sa mediyasyong 
diyalektikal ng gawaing manwal at intelektwal. Walang direktong 
korespondensiya ang transpormasyon sa literatura at sa ekonomyang 
pampulitika.  Maisusulit  dito  na  ang  malaking  kamalian  nina  Dworkin  at  
Goldsmith,  pati  na  rin  ang  kanilang  taga-suportang  si  Marjorie  Perloff,  ay  
walang pakundangang pananatili sa burgesyang kuwadrong humahatol: ang 
awtor  bilang  “unoriginal  genius,”  at  wika/diskursong  kumbensyonal  bilang  
niyutral o sariwang salik/sangkap na maihuhugis sa anumang direksiyon, di 
alintana ang nagtatakdang kasaysaya’t ideolohiyang nakabuklod doon.  Bukod dito, partikular din na hindi iniuugnay ng konseptwalismong 
aprubado  ang  institusyon  ng  museo,  galerya,  mass  media,  at  akademyang  
makapangyarihan  sa  pagtakda  ng  paghahati  ng  lakas-paggawa  ayon  sa  
means-ends  rasyonalidad  ng burgesyan  orden.  Ito nga  ang  dahilan  ng  
bangguwardyang  pagsisikap  na  siya  ring  nagtutulak  sa  konseptwalistang  
eksperimento.37 Sa kabilang dako, maihahalintulad ang transisyonal na 
katangian ng kalakarang ito sa trahedyang Griyego na, sa loob ng 
reaksyonaryong porma, sinikap nina Aeschylus, Sophocles, at Euripedes na 
ipasok doon ang pinakarasyonal, demokratiko’t materyalistikong 
paninindigan ng progresibong uri ng panahong iyon.38 Masinop na 
pagliripin ang diyalektikang pagsusulit na matutuklasan sa mga nobela nina 
Lope  K.  Santos,  Faustino  Aguilar,  Amado  Hernandez,  Lazaro  Francisco,  
Efren Abueg, Lualhati Bautista, Jun Cruz Reyes, atbp.39  
Tungo sa Palatuntunan ng Pananagutan 
 Siyasatin  natin  ang  ibang  semiotika  bukod  kay  Saussure  at  mga  
dekonstruksyonista. Ang  malaking pagkukulang ng  kritikang institusyonal 
ay isang  bagay na mapupunan kung susundin ang pragmatikong tagubilin 
ni Charles Peirce hinggil sa kahulugan ng konsepto/ideya:

Subersiyong Radikal o Kompromisong Liberal?  
 Kakatwa  ang  kinalabasan  sa  ronda  ng  impormasyong  kumalat.  Sa  
kumpas ng diumano’y pagdaramay ni Goldsmith sa trahedyang pagkabaril 
sa inosenteng sibilyan, nabigyang-buhay rin ang liberalismong ideolohiya ng 
burgesyang  uri—isang  ironikal  na  pagbalikwas  ng  balak,  parikalang  di  
tangka. Ipinagtibay ang teorya nina Balibar at Macherey na ang literatura ay 
“imaginary solution of ideological contradictions.”34 Nadulutan ni Goldsmith ng 
isang tanghalan, mise en scene, ang di-malulutas na kontradisiyon ng 
burgesyang  lipunan  sa  paraang  huwad:  ang  rasismo  ay  bunga  lamang  ng  
teknolohiya/abstraksyon,  na  maireresolba  sa  humanistikong  pagtingin  kay  
Brown  bilang  ordinaryong  tao.  Mapinsalang  ilusyon  ito.  Alalaong-baga’y 
hindi kailangan ang transpormasyon ng institusyon, ang di-makatarungang 
paghahati  ng  poder  at  yaman,  ng  karapatan  at  katungkulan,  sa  lipunang  
naghihiwalay sa mga may-ari ng kapital/produktibong kagamitan at 
pulubing uri ng mga trabahador, pati gitnang-uring petiburgis. Samakatwid, 
pinaikot  lamang  ni  Goldsmith  ang  neokonserbatibong  doktrina  ng  mga  
panginoon ng sistemang kapitalismong global.    Sa perspektibang ideyalistiko/metapisikal, maituturing na 
repormista ang prinsipyo ni Goldsmith (sampu nina Dworkin at mga 
kapanalig) sa pagtutol sa ortodoksiya ng romantiko’t mistikal na pagkilala sa 
awtor.  Ang  tipo  ng  mapanghamig  na  suhetibidad  ay  batayan  ng  burgesya-
kapitalistang orden. Makatwiran din  ang tatlong negasyon (ng obhetibidad 
ng  likhang-sining,  ng  midyum  biswal,  at  ng  autonomiya  ng  art-object)  na  
iniulat ni Osborne.35 Nagbunga iyon ng uri ng sining/panitikan na 
gumagamit  o  kumakasangkapan  sa  umiiral  na  diskurso/teksto  sa  midya  
upang mabago ang mga institusyong pang-araw-araw. Kabilang si 
Goldsmith sa pag-repunksiyon at sirkulasyon ng normatibong doxa tungkol 
sa identidad at karapatang pantao na masasagap sa cyberspace.  Ngunit, sanhi sa limitadong kaalaman, natigil doon sa produksiyon 
para  sa  sariling  kapakanan.  Nasaksihan  ang  kaunting  “defamiliarization,” 
birtud ng mapanghimagsik na kritika, pero walang pagtakwil sa institusyon 
at estrukturang pampolitika. Walang pasubaling may simpatiya si Goldsmith 
sa protesta ng mga biktima ng karahasan ng pulisya. Ngunit hindi 
magkapareho ang sinulat na preskripyon at ang aktwal na pagsasagawa nito. 
Hindi  nagampanan  ni  Goldsmith  ang  tungkuling  isinabalikat  nina  Rosler,  
Haacke, at iba pang sumuri, gumalugad, at kumilatis sa di-makatarungang

pagpapanatili  ng  rasismo/makismo.  Pangalawa,  sa  harap  ng  dumaragsang  
memes,  bulto-bultong  dami  ng  datos  digital,  labis-labis  na  “disposable  data-
basing,” blogging, identity ciphering, mabilisang programing, paano 
maisasaayos  ng  makata  ang  kumplikadong  penomena  upang  magkaroon  
iyon  ng  halaga  sa  buhay  natin?  Pangatlo,  paano  malulutas  ang  hidwaang  
nabanggit kung ang paraang konseptwal ay makina-ng-ideyang walang silbi, 
hindi  utilitaryan,  matipid,  mahigpit  ang  paghawak,  nais  lamang  pukawin  
ang isip, walang balisa sa pagsasakatuparan ng konsepto? Tatlong 
problemang dapat lutasin upang makahulagpos sa bilanggo ng burgesyang 
orden.  Sa gitna ng ating pagkalito, iginiit ni Goldsmith: “Arbitrary or chance 
decisions would be kept to a minimum, while caprice, taste and other whimsies would 
be  eliminated  from  the  making  of  the  text.”30  Sa  gayon,  hindi  awtomatikong  
collage,  pastiche,  o  transkripsyon  ang  ginanap  na  pagbigkas  ni  Goldsmith. 
Tunay na iyon ay interbensiyong marahas, wangis gahasa ng puting lahi sa 
bangkay ng aliping kulay-itim, tanda ng barbarikong nekropilya. Sa tatlong 
kontradiksiyong nabanggit, anong pinili’t hinulmang paraan ang sinubok ng 
awtor sa paglutas ng inilatag na suliranin? Totoong hindi niyutral o walang pakialam ang manunulat sa paraan 
at estilo ng paglalahad. Puna ni Marjorie Perloff, masinop si Goldsmith (tulad 
ni Duchamp) sa paghakot  at pagsasalansan  ng inilipat na tekso sa kanyang 
Traffic:  “What  Goldsmith  wants  us  to  see  is  what  the  world  we  live  in  is  actually  
like.”31 Bilang isang pormang ideolohikal, nakapaloob sa kathang binigkas ni 
Goldsmith ang paglalarawan ng lohika ng rasistang lipunan bilang 
oposisyon ng kantidad (abstraktong pagkilatis sa bangkay ni Brown gawa ng 
Estado) versus makataong pagtransporma ni Goldsmith sa paraan ng 
satirikong pagmasahe sa autopsy report. Samakatwid, lumabag siya sa 
mungkahi ng kasamang Dworkin na ang konseptwalisting bricolage ay 
nakapako sa “recontextualizing language in a mode of strict citation.”32 Maselan ang detournement o paghuhugis ng nakumpiskang teksto sa 
Internet. Hindi naiba ng “reframing” ang konteksto ng diskursong 
kumbensyonal.  Nakapokus  din  sa  reduksiyon  ng  liping  Aprikano  sa  sukat  
ng genitalia, kaya ipinabulaanan ni Goldsmith ang stereotype sa pagwakas ng 
kanyang  pag-ilit  sa  medikong  ulat  na  normal  lamang  ang  seks  ni  Brown—
“unremarkable”  genitalia.33  Sa  mismong  pag-uulit  ng  rasismong  kategorya,  
salungat  sa  kanyang  tangka,  dinulutan  ng  positibong  bantas  ang  gawing  
rasista: ang tao ay katumbas ng kanyang anatomya/biyolohiya.

Diskurso ng Pagkilala o Pagwalang-pansin 
  Tulad  ng  nabanggit  na,  binatikos  si  Goldsmith,  ang  poet  laureate  ng 
Museum  of  Modern  Art,  ng  maraming  kolega  at  manunulat  sa  website  ng 
Poetry Foundation.27 at iba pang lugar sa Internet at lathalain. Sa marahas na 
bintang na ang akda ni Goldsmith ay dokumento ng “white supremacy poetics,” 
kung  saan  naroon  ang  “white  power  dissecting  colored  body,”  sulyapan  ang  
website ng “Mongrel Coalition Against Gringpo”: “The murdered body of Mike 
Brown’s medical report is not our poetry, it’s the building blocks of white supremacy, 
a  miscreant  DNA  infecting  everyone  in  the  world.  We  refuse  to  let  it  be  made  
literary.”28 
 Kaunting repaso. Magsimula muli tayo sa pagtutugma ng sining  at 
situwasyon ng mundo, ang yugto ng krisis ng kapitalismong 
global/neoliberal. Masahol ang kalagayan  ng  mga taong-may-kulay, lalo na 
ang Aprikano-Amerikano sa mga nabubulok na urbanidad ng pasistang U.S. 
Mapanganib  na  rin  ang  lagay  ng  petiburgesyang  edukado;  walang  trabaho  
karamihan ng graduweyt sa humanidades, sampu ng mga manunulat-artista, 
atbp.  Ginagamit  ang  sining  bilang  investment,  tulad  ng  pagtitinda  ng  mga  
likha nina Warhol, Francis Bacon, Cy Twombly, Gerhard Richter sa Sotheby 
at iba pang organo ng komodipikasyon. Hinirang na propesor sa University 
of  Pennsylvania,  si  Goldsmith  ay  isa  sa  mga  mapalad  na  konseptwalistang  
awtor  na  kinilala  ng  Establisimyento  (naimbita  pa  ni  dating  Pangulong  
Obama sa White House). Mapaparatangan  bang  nagkasala  si  Goldsmith  sa  komodipikasyon  
ng bangkay ni Brown? Nagkasala ba siya sa pagbebenta ng tekstong ninakaw 
sa Internet, at pagpuslit ng simbolikong kapital bilang “meme macho”?29 Ano 
ang  kahulugan  ng  pangyayaring  ito  sa  larangan  ng  politikang  digmaan  sa  
U.S. at ligalig na dulot ng krisis internasyonal sa pagtutunggalian ng 
kapitalistang bansa? Sa perspektibang historiko-materyalistiko, matatarok na may tatlong 
panig  ang  problemang  hinarap  ni  Goldsmith  (kahit  hindi  niya  ito  dama  o  
alam).  Una,  ang  kontradiksiyon  ng  pagkatao  ng  Aprikano-Amerikanong 
grupo (si Brown ay kinatawan nila) at paglait sa bangkay (“quantified self” ni 
Brown). Nananaig pa rin ang aparatong ideolohikal ng Estado sa 

Walang pasubali, hindi ito salitang humihingi ng paumanhin. Sa katunayan, 
isang rasyonalisasyon ito sa pagtatanggol sa kanyang tipo ng panulat. Samakatwid, ang “reframing” o pagmasahe sa dokumento ni Goldsmith ang 
nakataya  rito.  Sa  malas,  talaga  bang  na-defamiliarize  ang  Estadong  rasista’t  
pasista, ang layunin ng makata na ipahayag ang katotohanan sa 
pinakamabisang paraan?  Umuukilkil ang ilang tanong hinggil sa dating, sa impak ng 
impormasyong naipaabot. Binago niya, amin ng makata, upang magkaroon 
ng bisang matulain. Anong kahulugan o kabuluhan ng estetikang naipahatid 
nito? Ito ba ang birtud ng pagkamakatotohanan ng konseptwalismo? 
Katunayan ba kaninuman, sa lahat ng oras, saanmang lugar? Anong 
damdamin,  atitudo,  saloobin,  ang  inaadhika  ng  “unoriginal  genius”  ng  
makata? Kung ilalapat natin ang haka o hinuha nina Vanessa Place at Robert 
Fitterman na “Conceptual writing is allegorical writing,”26 anong klaseng 
mensaheng literal at matalinghaga ang isinadula ni Goldsmith sa 
pagkasangkapan niya ng postmortem report—barokong alegorya, hybrid 
simulacra, o tusong pagkukunwari?  Sa anu’t anoman, mahirap maipaghiwalay ang interogasyong pang-
estetika sa politikal, etikal at moral na suliraning bumabagabag sa publikong 
konsiyensiya.

Pagtugis sa Katunayan at Kabulaanan 
 Masinop  na  imbestigasyon  ang  kailangan.  Kabulaanan  ang  igiit  ni  
Goldsmith  na  hindi  niya  binago  ang  dokumento.  Tandisang  litaw  na  pinili  
niya, sinipi at niretoke ang ilang detalye ng postmortem examination at 
ipinasiyang magwakas  sa  maselang  bahagi. Narito ang nakasulat sa report: 
“Male  Genital  System:  There  is  foreskin  present  near  the  head  of  the  penis.  The  
remaining male genitalia system is unremarkable” (galing sa Office of the Medical 
Examiner, Dr Gershom; 2014 # 5143). Bakit dito piniling huminto ang akda ni 
Goldsmith?  Bukod sa pihikang komentaryong inilagay ni Goldsmith sa 
Facebook, ang pagbigkas noon ng isang puting Amerikano, sa kontekstong 
wala  pang  napagkasunduang  pagsisiyasat  at  paglilitis  kung  makatarungan  
ang  pagpaslang  sa  kanya,  ay  mapupuna.  Lumalabas  na  editorializing  at 
panghihimasok ang ginawa. Ipinasiya ni Goldsmith na idaos ang teatro niya 
sa  Brown  University,  isang  ivy-league  na  institusyon  na  dating  pasimuno’t  
yumaman sa tubo ng kalakal ng mga esklabong Aprikano noong siglo 1700–
1800. Batid din ni Goldsmith na magulo’t matinik pa ang usapin tungkol sa 
karahasan ng pulisya—hindi maiwawaglit ang kontekstong ito, na sa 
tahasang asersyon ni Goldsmith, ay personal na pag-ani ng “cultural 
capital.”25. Tunay na hindi makatotohanan ang pangangatwiran ni 
Goldsmith.  Maiging  suriin  ang  dugtong  niya  (mula  sa  kanyang  Facebook  
postAlingawngaw sa Kaharian ng Arte 
 Dagling  nawala  ang  pretext  ng  kontrobersiya.  Biglang  inurong  ni  
Goldsmith ang tula sa Web, at pinalitan ng isang pagtatanggol (sa Facebook) 
ng  signature  estilong  pagkopya,  pagputol,  pagdikit,  pag-angkin  ng  digital  
text  mula  sa  cyberspace.  Ikinatwiran  ang  ethos  ng  sampling,  reblogging,  
mimesis, replikasyon, procedure ng pagmanipula, paglilipat at pakikibahagi 
ng  impormasyon  na  primaryang  imbakan  ng  konseptwalistang  panulat.  
Maingat  nating  pagliripin  ang  paliwanag  (hindi  apologia)  ni  Goldsmith  sa  
kanyang pagsala, paghimay at pagsasaayos ng isang publikong dokumento 
na pinamagatang “The Body of Michael Brown”—pinagsamantalahang 
ipuslit ang autopsy report upang makaani ng pansariling “symbolic capital”:

batikos  at  tuligsa:  “tacky,”  “new  racist  lows,”  “white  elite  institutions  pay  ... 
another  white  man  holding  the  corpse  of  a  black  child,  saying  “Look  at  what  I’ve  
made.”22 Pinag-initan ang Puting pagsamsam sa kahirapan ng mga Itim, ang 
paghamak at pagkutya sa kamatayan ng isang inosenteng biktima ng 
marahas na paghahari ng White Supremacy. Masusing  pag-aralan  ang  matapang  at  mahayap  na  komentaryo  ni  
Anne Waldman

kultura,  sampling,  mash-up,  montage,  cut-up,  atbp.  Ginagagad  ng  manunulat  
ang “database logic” ng bagong midya,” ayon kay Dworkin, “wherein the focus 
is no longer on the production of new material but on the recombination of previously 
produced  and  stockpiled  data.  Conceptual  poetry,  accordingly,  often  operates  as  an  
interface—returning the answer to a particular query; assembling, rearranging, and 
displaying information; or sorting and selecting from files of accumulated language 
according to a certain algorithm.”18 Ayon kay Walter Benjamin, sa 
reproduksyong mekanikal ng modernong kabihasnan, natanggal ang “aura” 
sa mga pribadong pag-aaring signos ng pribilehiyo/kapangyarihan, at 
diumano’y  naging  demokratiko  ang  pagtatamasa  ng  ligayang  dulot  ng  
sining.19 Totoo ba ito? Kung  tutuusin,  walang  panganib  o  hamong  nakasisindak  sa  status  
quo ang konseptwalismong lumaganap at hinangaan. Nasaring nga ni Robert 
Smithson  na  naging  aliporis  ng  sistemang  kapital  ang  dating  avantgarde: 
ginawa  ni  Warhol  ang  kapitalismo  bilang  isang  alamat/mito  pagsuob  sa  
“production for production’s sake.”20 Yumaman ang mga artistang dating pariah 
sa  Establisimyento.  Samantala,  ang  “uncreative  writing”  ni  Goldsmith  ay  
nagtamo ng mayamang tagumpay, naging bantog at kinilalang 
sopistikadong  biyaya  ng  pambihirang  moda.  Pinarangalan  sila.  Pihikang  
panlasa?  Hintay, isang araw, inanyayahan si Goldsmith na bumigkas ng isang 
tula sa isang program sa Brown University, ang “The Body of Michael Brown,” 
na  dagling  naging  kontrobersiyal.  Hintay  muna  ....  Pinatindi  ang  reaksyon  
sa balita na nagbunsod ng umaatikabong tuligsa, pati banta ng pagpatay sa 
makata. Pakli ni Goldsmith: “There’s been too much pain for many people around 
this, and I do not want to cause anymore.”21   Sa dagling pagtaya, ang performans ni Goldsmith ay simple lamang. 
Ito’y  pagbasa  ng  ilang  talatang  sinipi  sa  autopsy  report  ng  pulisya  ng  
Ferguson, Missouri, na pumaslang kay Michael Brown, isang 18 taong gulang 
na Aprikano-Amerikanong lalaki, noong 13 Marso 2014. Pumutok ang 
maraming  demonstrasyon  sa  buong  bansa  laban  sa  awtoridad.  Sa  itaas  ng  
entablado ng unibersidad  pinaskil ang malaking graduation photo  ni Brown. 
Walang  emosyon  ang  pagbasang  tumagal  ng  30  minutos,  walang  imik  ang  
nakinig. Pagkaraang kumalat ang balita sa Internet, umarangkada ang

o  kalooban  ng  ulilang  artistang  nasukol  ng  puwersa  ng  kapaligiran  at  
nabalaho sa bangin ng “art-for-art’s sake,” pwede pa ring bumuo ng 
estratehiya ng interbensiyon.  Bukod  sa  masidhing  performans  ni  Adrian  Piper  na  nakasentro  sa  
sabwatang rasismo/machismo sa Norte Amerika’t Europa, magandang 
halimbawa ang “The Bowery in Two Inadequate Descriptive Systems”  (1974)  ni  
Martha Rosler. Maimpluwensiya pa rin ang reduktibismo’t reflexibidad-sa-
sarili, mabisa pa rin ang “ready-made” sa Pop Art at Minimalism. Ngunit ang 
pangunahing tagumpay ng konseptwalismo, sa pangkalahatan, ay naisuma 
ng dalubhasang Benjamin Buchloch17 sa kritika ng institusyon, ang 
demistipikasyon ng burgesyang pananaw tungkol sa midya, impormasyon, 
publisidad, at sining. Anumang sitwasyon ay tigib ng sapin-saping 
kontradiksyong nagsisilbing motor sa pagsulong ng kasaysayan.  
Pagbuno sa Palaisipan & Suliranin 
 
Sa  pagbabalik-tanaw  sa  kasaysayan  ng  konseptwalismo  sa  sining,  
idiniin  ni  Craig  Dworkin,  na  impresario  ng  konseptwalistang  panulat,  ang  
pagpanaw ng awtor, ang imbentor ng orihinal na likhang-sining (naibalita na 
nina Roland Barthes at Michel Foucault ang pagkamatay ng awtor). 
Naipasinaya ng pagburol ng malikhaing awtor ang pagsilang ng “uncreative 
writing”  sa  bagong  milenyo,  sa  epoka  ng  “War  on  Terrorism”  pagkaraan  ng  
pagsabog ng Twin Tower sa New York, USA, noong ika-11 Setyembre 2001. Sa gayon, nararapat iangkop ang tendensiya ng panulat sa daloy ng 
kapaligiran.  Halaw  sa  eksperimentasyon  sa  wika  nina  Dan  Graham,  Mel  
Ramsden,  Robert  Barry  at  John  Baldessari,  naisuma  ni  Dworkin  ang  ilang 
katangiang gagabay sa makabagong panulat: hindi na kailangang magsikap 
tumuklas ng orihinal na gawa. Tratuhin ang wika bilang datang mabibilang, 
materyal  na  limbag.  Pwedeng  kumopya  o  gumagad  ng  ibang  teksto  na  
magiging  iba  o  bago  dahil  iba  o  bago  na  ang  konteksto—isang  takdang  
panahon at lugar—ng artistang sumusunod sa isang procedure o iskema. Kaya 
ng  minakinilya  muli  ni  Kenneth  Goldsmith  sa  kanyang  Day  ang  isang  isyu  
ng  New  York  Times,  ang  tanskrispyon  ay  pagsasakatuparan  ng  kanyang  
ideya/konsepto  ng  sining.  Kahambing  ito  ng  After  Walker  Evans  ni  Sherrie  
Levine, o ang mga collage Nina Richard Prince, Andy Warhol, atbp.  Appropriation/pag-angkin, pagkumpiska/pang-aagaw, ang 
namamayaning estilo at modo ng pagkatha ngayon sa literaturang 
nangunguna. Sa milyung umaapaw ng kompyuter, elektronikong 
teknolohiya,  sumagana’t  kumalat  ang  “remix  culture”  ng  hip-hop,  global  DJ

Dalawang halimbawa ang maiuulat dito. Sa Following Piece (1969) ni 
Vito Acconci, yumari ng isang listahang naglalarawan ng publikong 
pagsubaybay ng isang taga-lungsod sa sinuman hanggang makarating ito sa 
kanilang  destinasyon.  Tila  prinsipyong  apriori  ang  metodo  ng  pagsunod  sa  
isang  iskema  kasangkot  ang  katawan  ng  artista  ay  tuwirang  notasyon  ng  
ilang  insidente.  Walang  naratibo,  komposisyon,  o  pagpapasiya  ng  saloobin  
ang mamamalas dito. Sinuman na  nasa lungsod ay makagaganap  ng papel 
ng artista kung susundin ang tagubilin at panutong nailahad. Isa pang makatuturang dating ng konseptwalistang paraan ay 
mamamasid sa demokratikong pagpapalaganap ng sining sa nakararaming 
tao, sa pagbuo nito at pagtanggap ninuman. Mapapatunayan ito sa sining ni 
Lawrence Weiner. Sa halip na lumikha ng mararamdamang bagay, 
pinahayag  lamang  niya  ang  impormasyon  tungkol  sa  sining  na  aayusin.  
Matris ng proyekto ang mga pangungusap niya na nagtatakda ng 
estrukturang materyal at metodo ng paggawa. Halimbawa, “One hole in the 
ground Approximately 1’ x 1’ x 1’ One Gallon Water-based White Paint Poured into 
this Hole.” Ginamit ang pandiwaring pasado sa patalastas upang ipahiwatig 
ang pagkatiyak ng paglalarawan at posibilidad ng pagsasakatuparan nito sa 
hinaharap. Ang serye ng mga ginawa ni Weiner sa Statements (1968) ay siya 
mismong  nakadispley  na  sining  sa  exibisyon.  Kahalintulad  nito  ang  mga  
avant-garde iskor, “Three Aqueous Events” (1961) sa musika ni George Brecht 
ng Fluxus (tungkol sa Le  Magasin de Ben ni Ben Vautier, tingnan  si Kearney 
[1988]), o mga notasyon sa musika ni John Cage. Kahawig din ang mga iniulat 
na “happenings” ni Yoko Ono sa Grapefruit, pinaka-pioneer ng sining-
konseptwal—kasabay sa pag-unawa sa patalastas o habilin ang 
performans/pagsasadula nito.  
Kahit  tagubilin  pasalita,  o  kilos  na  inirekord  sa  dokumento,  ang  
naisagawa ay isang kawing lamang sa isang mahabang kadenang 
metonimiko. Dapat unawain ang sinkroniko’t diyakronikong galaw hitik ng 
indeks-senyas  at  sagisag.  Kasangkot  doon  ang  komunikasyong  oral,  ang  
inilathalang  instruksiyon,  ang  proseso  ng  paglabas  ng  deklarasyon,  ang  
kinahinatnan,  ang  dokumentasyong  potograpiko,  atbp.  Sa  maikling  salita,  
iba’t  ibang  anyo  o  hugis  pisikal  ang  maaaring  manipestasyon  ng  konsepto.  
Nararapat ikabit dito ang kasaysayan ng sining, hindi estetikang ideyalistiko 
ni Kant o Lyotard. Pagnilayin ang matatag na “declaration of intent” ni Weiner 
na modipikasyon ng simulaing ipinahayag ni LeWitt

Dalawang halimbawa ang maiuulat dito. Sa Following Piece (1969) ni 
Vito Acconci, yumari ng isang listahang naglalarawan ng publikong 
pagsubaybay ng isang taga-lungsod sa sinuman hanggang makarating ito sa 
kanilang  destinasyon.  Tila  prinsipyong  apriori  ang  metodo  ng  pagsunod  sa  
isang  iskema  kasangkot  ang  katawan  ng  artista  ay  tuwirang  notasyon  ng  
ilang  insidente.  Walang  naratibo,  komposisyon,  o  pagpapasiya  ng  saloobin  
ang mamamalas dito. Sinuman na  nasa lungsod ay makagaganap  ng papel 
ng artista kung susundin ang tagubilin at panutong nailahad. Isa pang makatuturang dating ng konseptwalistang paraan ay 
mamamasid sa demokratikong pagpapalaganap ng sining sa nakararaming 
tao, sa pagbuo nito at pagtanggap ninuman. Mapapatunayan ito sa sining ni 
Lawrence Weiner. Sa halip na lumikha ng mararamdamang bagay, 
pinahayag  lamang  niya  ang  impormasyon  tungkol  sa  sining  na  aayusin.  
Matris ng proyekto ang mga pangungusap niya na nagtatakda ng 
estrukturang materyal at metodo ng paggawa. Halimbawa, “One hole in the 
ground Approximately 1’ x 1’ x 1’ One Gallon Water-based White Paint Poured into 
this Hole.” Ginamit ang pandiwaring pasado sa patalastas upang ipahiwatig 
ang pagkatiyak ng paglalarawan at posibilidad ng pagsasakatuparan nito sa 
hinaharap. Ang serye ng mga ginawa ni Weiner sa Statements (1968) ay siya 
mismong  nakadispley  na  sining  sa  exibisyon.  Kahalintulad  nito  ang  mga  
avant-garde iskor, “Three Aqueous Events” (1961) sa musika ni George Brecht 
ng Fluxus (tungkol sa Le  Magasin de Ben ni Ben Vautier, tingnan  si Kearney 
[1988]), o mga notasyon sa musika ni John Cage. Kahawig din ang mga iniulat 
na “happenings” ni Yoko Ono sa Grapefruit, pinaka-pioneer ng sining-
konseptwal—kasabay sa pag-unawa sa patalastas o habilin ang 
performans/pagsasadula nito.  
Kahit  tagubilin  pasalita,  o  kilos  na  inirekord  sa  dokumento,  ang  
naisagawa ay isang kawing lamang sa isang mahabang kadenang 
metonimiko. Dapat unawain ang sinkroniko’t diyakronikong galaw hitik ng 
indeks-senyas  at  sagisag.  Kasangkot  doon  ang  komunikasyong  oral,  ang  
inilathalang  instruksiyon,  ang  proseso  ng  paglabas  ng  deklarasyon,  ang  
kinahinatnan,  ang  dokumentasyong  potograpiko,  atbp.  Sa  maikling  salita,  
iba’t  ibang  anyo  o  hugis  pisikal  ang  maaaring  manipestasyon  ng  konsepto.  
Nararapat ikabit dito ang kasaysayan ng sining, hindi estetikang ideyalistiko 
ni Kant o Lyotard. Pagnilayin ang matatag na “declaration of intent” ni Weiner 
na modipikasyon ng simulaing ipinahayag ni LeWitt

konseptwalistang  artista  na  nakapokus  sa  ideya/hinagap  ng  dinamikong  
makinang yumayari ng sining. Lahat ng pagpapasiya tungkol sa kung paano 
lilikhain ang bagay ay naisakatuparan na sa proseso ng pag-iisip/pagninilay. 
Hindi na kailangan ang intuwisyon o pangangatwiran dahil nailatag na ang 
lohikang susundin, ang tinaguriang “OS” (Operating System).  Sa  iskemang  apriori,  wala  nang  papel  na  gaganapin  ang  henyong  
indibidwal, ang saloobing personal, na dinakila ng mga romantikong 
pilosopo  (Coleridge,  Goethe,  Schiller,  Croce).  Pahayag  ni  LeWitt:  “To  work  
with a plan that is pre-set is one way of avoiding subjectivity ... The idea itself, even 
if not made visual, is as much a work of art as any finished product .... Those that 
show  the  thought-process  of  the  artist  are  sometimes  more  interesting  than  the  
finished  product.”13  Napalitan  ang  kamalayang  interyor  ng  prosesong  mala-
matematika  na  gumitaw  sa  ulirat,  may  angking  lohikang  nag-uudyok  sa  
mambabasa o nanonood na lumahok sa pabrikasyon ng danas. Sa pagkilatis ni Fredric Jameson, ang espasyo/lunan ang importante 
sa konseptwalistang kadalubhasaan:   
Conceptual  art  may  be  described  as  a  Kantian  procedure  
whereby, on the occasion of what first seems to be an encounter 
with  a  work  of  art  of  some  kind,  the  categories  of  the  mind  
itself—normally, not conscious, and inaccessible to any direct 
representation  or  to  any  thematizable  self-consciousness  or  
reflexibility—are  flexed,  their  structuring  presence  now  felt  
laterally by the viewer like musculature or nerves of which we 
normally  remain  insensible,  in  the  form  of  those  peculiar  
mental experiences Lyotard terms paralogisms.14  
 Pakiwari  ko’y  mali  ang  positibistikong  akala  ni  Jameson.  Limitado  ni  Kant  
ang  ideya  sa  palapag  na  penomenal,  kaya  di  makaakyat  sa  kongkretong  
yunibersal ng sining. Dapat intindihin na hindi ang anatomya o biyolohiya 
ng  utak  ang  nakataya  rito  kundi  ang  proseso  ng  hinuha  (inference)  na  
mahuhugot sa nailahad na direksiyon/instruksiyon ng artista.  Pagkawala ng rasyonalistikong sabjek/awtor, sumupling ang 
depersonalisadong sining sa danas at panlasa ng nakararaming tao. Malaya 
na ang sinumang nais magpahalaga at magpakahulugan sa anumang bagay 
o pangyayari na pwedeng kabitan ng etiketa, “sining ito.” bilang art-object simula 1913, gumana na ang generic modernismong 
humiwalay  sa  pribilehiyong  midya.  Wala  nang  espesyal  na  katas-diwang 
estetiko; impormasyon, dokumentasyon, at iba pang determinadong 
negasyon  ng  institusyonalisadong  sining  ang  itinataguyod  sa  sari-saring 
praktikang  dinudukal  sa  kasalukuyan.  Walang  partikular  na  materyales  o  
pamamaraan ang iniririserba para sa paghubog sa likhang-sining. Ikintal  natin  dito  ang  ilang  tagpo  sa  naratibo  ng  konseptwalismo. 
Mag-umpisa muna sa lingguwistikong palitang-kuro nina Joseph Kosuth at 
ang Art & Language Group sa UK circa 1968–69. Itinakwil nila ang talinong 
teknikal sa pagyari ng bagay na taglay ang integral na kalidad. Naglaho ang 
materyal  na  bagay  na  nakikita,  ang  biswal  na  produkto  na  nagdulot  ng  
kabuluhan sa pagsasanib ng tiyak at alanganing sangkap nito. Binalewala na 
ng  “ready-made”  ni  Duchamp  ang  morpolohiyang  artipak  nina  Cezanne,  
Manet,  atbp.  Idiniin  ang  konsepto  ng  kahulugang  hindi  nakaangkla  sa  
reperent.  Ang  sining  ay  isang  analitikong  proposisyon,  hindi  sintetikong  
hugot sa karanasan—proklama ni Kosuth. Sa sipat nina Atkinson at Baldwin, 
ang  sining  ay  pagdeklara  ng  kontekstong  pansining  sa  metalingwistikang  
metodolohiya. Sinibak ang pormalismo at kognitibong biswalidad ng 
tradisyonal na sining, dagling pinalitan ng impormasyon/dokumentasyon at 
iba pang hulmahang hiram sa pinagtambal na kodigong analog/digital. Gunitain ang proseso ng reduksiyon o demateryalisasyon ng bagay 
na binansagang “art-object”12 Tulad nang nabanggit, nailunsad ito sa 
paglagay sa galerya ng mga bagay na nagsasarili. Pagkatapos, inilapat iyon 
sa pook o lugar hanggang ito’y mawala. Sa kalaunan, idiniin ang lamang-isip 
o  konsepto  sa  halip  na  ituon  ang  atensiyon  sa  masasalat  na  sisidlan  na  
kinaluluklukan ng kahulugan. Hindi pagmasid kundi pagkapa at paghinuha 
ng kahulugan mula sa anumang bagay na dinanas. Matindi’t mabalasik ang 
mga argumento sa diskursong metalingwistikal hinggil sa sining; ang gamit 
sa wika bilang makahulugang materyal/laman ay bininyagang ideya-sining.  
Sining Bilang Kabatiran/Wari 
 Sapagkat laging sinisipi ang dokumentong “Paragraphs on Conceptual 
Art” (1967) ni Sol LeWitt, nais kong talakayin ang ilang tema nito. Kabilang 
ang  mga  kagrupong  Mel  Bochner,  Hann  Darhoven  at  iba  pa,  si  LeWitt  ay  
hindi sang-ayon sa “linguistic conceptualism” nina Kosuth at Art & Language. 
Binura ni LeWitt ang namamatyagang bagay at ibiniling ang sipat sa 
prosesong konseptwal na kaiba sa expresyonistang atitudo na nakabatay sa 
anyong biswal. Pinupukaw at inuuntag ang isip, hindi mata, ng 
